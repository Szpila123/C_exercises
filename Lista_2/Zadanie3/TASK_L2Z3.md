Napisać program w języku C, który wczytuje literę oznaczającą jedno z dwóch zadań do wykonania, czyli kodowanie (litera K) lub dekodowanie (litera D) oraz dwie liczby naturalne dodatnie x i y oznaczające długość i wysokość prostokąta , który jest kluczem do tych operacji. Kodowanie polega na kolejnym wpisywaniu x * y przeczytanych znaków (lub mniej - na końcu wejścia) wierszami do zadanego prostokąta, a następnie wypisywaniu ich kolumnami do standardowego wyjścia. Na przykład dla x = 3 i y = 2 zakodowany tekst ABCDEFGHIJKLMNOP wyglądałby następująco: ADBECFGJHKILMPNO

Znaki końca wiersza, spacje, itd. traktujemy tak samo jak każdy inny znak - tekst do zakodowania może być wielowierszowy. Zatem zakodowany tekst zawiera dokładnie te same znaki, co tekst początkowy, ale w innej kolejności. Dekodowanie oznacza czynność odwrotną, czyli z tekstu zakodowanego należy odtworzyć tekst początkowy. Zakładamy, że x i y są z przedziału [2,1000].

W pierwszym wierszu standardowego wejścia podane są kolejno i oddzielone spacjami litera o oraz dwie liczby x y . W drugim i kolejnych wierszach znajduje się tekst do zakodowania lub odkodowania. Program powinien wypisać do standardowego wyjścia tylko przekształcony tekst (liczba wypisanych znaków powinna być taka sama, jak liczba przeczytanych znaków z wierszy 2, 3, itd, aż do EOF).
